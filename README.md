Herkese Merhaba,
Son günlerde beni heyecanlandıran projem hakkında bilgi vermek isterim. Gündemde sıkça yer alan ve genç nüfus için ücretsiz olarak sunulması gereken bir aşı olan HPV aşısının etkilerini ele alıyoruz.
Eğer Türkiye'de gençlere 9-10 yaşlarında aşı uygulanmış olsaydı, bu durumun potansiyel etkilerini hiç düşündünüz mü?
Bu bağlamda, Türkiye haritası üzerinden veri bilimi projesiyle bu konuları detaylı bir şekilde incelemeyi planladım.
Projemde TÜİK tarafından sağlanan nüfus verileri kullanılmaktadır. Ancak kadınların yaş gruplarına bağlı prevalans oranlarının güvenilirliği düşüktür. 
Çünkü bu oranlar, yüksek riskli rahim ağzı kanserine neden olan virüs türlerinin geniş bir yaş grubunda hesaplanan başka ülkelerin verilerine dayanmaktadır. 
Erkekler için prevalans oranları henüz çok net ve gerçekçi değildir ayrıca yeterli veri bulunmamaktadır. 
Türkiye'de bulaş oranları yaş gruplarına, virüsün risk seviyelerine ve çeşitli çevresel faktörlere bağlı olarak detaylı bir şekilde çalışılmamıştır. 
Bu sebeple, bulaşma oranlarının ve aşılanması gereken yaş aralıklarının gerçek verilerle hesaplanmadığını ve bir simülasyondan ibaret olduğunu belirtmek önemlidir.
